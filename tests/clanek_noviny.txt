Česká národní banka spustila čtvrtečním nečekaným zvýšením úrokových sazeb startovní výstřel – první banky už začínají zvedat úročení kont , na kterých mají uložené peníze jejich klienti .
Článek

Česká spořitelna , banka s největších počtem drobných klientů , od 1 . dubna zvedne úročení některých svých spořicích účtů . V prohlášení pro média napsala , že u služeb Moje zdravé finance , Erste Premier a Erste Private Banking stoupne sazba ze současných 0 , 2 procenta na jedno celé procento . Tedy poměrně dramaticky .

Služby , u kterých spořitelna zvyšuje úroky , využívá 1 , 4 milionu jejích zákazníků .
Air Bank jako první

Už ve čtvrtek , pouhých pár hodin po nečekaném verdiktu bankovní rady , podobný krok učinila menší finanční instituce Air Bank . Finanční dům , který má podle nejnovějších údajů 788 tisíc klientů a loni vydělal 1 ,5 miliardy korun , zvýšil bonusové úroky na spořicím účtu . Nově mohou klienti získat sazbu 1 , 5 % u vkladů do 250 tisíc korun .

Dá se předpokládat , že je to jen začátek drobné laviny . Na ostře konkurenčním českém trhu si žádná banka nemůže příliš dovolit otálet s krokem , který udělá její soupeř . A zejména Česká spořitelna vzhledem k zákaznickému kmeni významně určuje , co se bude dít .