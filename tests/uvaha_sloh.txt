Jsme ve vesmíru sami ?

 " UFO spatřeno na obloze ! "  ,  " Létající talíř přistál na farmě v Mexiku ! "  nebo  " Objevena nová planeta podobná Zemi ! "  - možná se budete divit , ale hojnost , v jaké se tato krátká hesla vyskytují v novinových článcích nebo v televizním zpravodajství , je skoro až neuvěřitelná . Mnoho spisovatelů se dokonce na toto téma rozhodlo napsat několik vesmírných ság a publikací , ve kterých jistě obhajují své názory . A stále jich přibývá ! Všechny přitom odkazují na jednu a tu samou věc . Existuje ve vesmíru jiný inteligentní život ? Jsme ve vesmíru sami ? A dle čeho vlastně soudíme , že tam někde v temných hlubinách nekonečna existuje něco , co je stejně , nebo možná i více inteligentní než my ?

Zkusme si položit na první pohled velmi jednoduchou otázku .  " Kdo vlastně jsme ? "  Odpovědí se nám nabízí hned několik , ale ta nejjednodušší je nejspíš lidé . Než jsme se ovšem stali takovými , jakými jsme teď , tedy Homo sapiens sapiens , uběhlo několik miliónů let , o kterých máme pouze hrstku záznamů a nálezů . Jak jsme se zde , na planetě Zemi , ocitli ? Jak vypadal prapůvodní život ? Vznikl spontánně , nebo sem byl zavlečen z jiné planety ?

Další podivná věc , nad kterou by bylo dobré se zamyslet , se týká starodávných civilizací . Možná už víte , kam mířím . Pokud stále ne , mám na mysli Sumery a celou jejich kulturu . Jak je možné , že se zčistajasna objeví tak rozvinutá říše s číselnou soustavou , rozvinutou formou zemědělství , vlastním písmem , jazykem a dokonce s hrnčířským kruhem ? Vždyť z předchozích let nemáme takřka žádné známky  " inteligentního "  života ! Ovšem zde není řeč pouze o Sumerech . Pokud se podíváme o trochu dále , narážíme na další úžasné náměty k zamyšlení . Stačí se podívat třeba do starověkého Egypta ! Kde se vzaly tak ohromné stavby , jako jsou pyramidy či sfinga ? Jejich staří je odhadováno do časů , kdy si nikdo z nás nedovede představit , jak tehdejší primitivní lidé mohli stvořit něco tak propracovaného a obrovitého . A kdo naučil Egypťany všechny lékařské praktiky včetně mumifikace ? To zatím nikdo nedokáže vysvětlit . A abychom toho neměli málo , objevuje se asi největší záhada lidstva . Bible ! Kniha , která údajně zahrnuje všechny důležité údaje a vědění , včetně data vzniku a konce světa . Obsahuje spoustu nevysvětlitelných záznamů a popisů , které si dnes nedokážeme k ničemu přirovnat . Kdo je autorem této vševědoucí knihy ? Pokud už začínáte být trochu nervózní , nebuďte . Je toho mnohem více ! Třeba na jihoamerickém kontinentu máme hned několik podnětů , které nelze jen tak přehlédnout . Řeč je o Mayích , Aztécích nebo třeba Incích . Když nebudeme brát v potaz neuvěřitelné stavby , jejichž výstavba se připisuje právě těmto národům , jak vysvětlíme , že tyto národy měly tak propracované znalosti astronomie , o kterých se lidem v Evropě mohlo jen zdát ? Či jejich kresby a písemné záznamy týkající se setkání s  " Pány nebes "  ? A jak vysvětlit , že Mayové a Sumerové o sobě vzájemně věděli , i když se nacházeli na oddělených kontinentech ?

O takovýchto záhadách starověkých národů by se toho ovšem dalo říci mnohem , mnohem více . Na to by ale byla potřeba nejméně 5svazková kniha . Ale abychom nezůstávali pouze v minulosti , přenesme svůj pohled do současnosti , která je plná záhad stejně jako moře soli . Stačí zapnout počítač , vzít noviny nebo podívat se na televizi . Všude plno nevysvětlitelných úkazů , nad kterými zůstává rozum stát . Nejvíc mystický je v této oblasti nejspíše Bermudský trojúhelník . Jak je možné vysvětlit zmizení a podivné jevy , které se zde údajně odehrávají ? Jedná se snad pouze o přílišnou medializaci či pojistné podvody ?

Nedávno jsem v televizi zhlédl dokumentární film , který poukazoval na podivné obrazce podobné těm v mayských záznamech , které byly poměrně v nedávné době s určitým časovým odstupem zobrazovány v polích na území Velké Británie . Obrazce , které se zničehonic objevily třeba i vedle vojenské základny , aniž by si jejich tvorby kdokoliv všiml . Jedná se snad o pouhý žert nějaké skupiny lidí , či původ těchto obrazců má jiný příběh ? A co nám vlastně obrazce říkají ?

V neposlední řádě se dostáváme mimo naši planetu . I když ne tak docela . Na naší planetě se nachází nespočet vesmírných dalekohledů , kterými je možné pozorovat daleký vesmír a jeho jednotlivé části . Dohlédneme dokonce až do jiných galaxií . Objevujeme nové planety , galaxie a vídáme spoustu neuvěřitelných úkazů , kterými nás vesmír obdařuje . Jak je ale možné , že jsme zatím stále nespatřili jasný důkaz nepozemského života ? Kam až budeme muset dohlédnout , abychom se dozvěděli více ? Má vůbec smysl investovat do toho všeho čas i peníze ?

Ale pokud opravdu existuje inteligentní mimozemský život , proč se nám ještě neukázal ? Je snad celé to divadlo vymyšleno pouze proto , aby člověk měl nad čím bádat nebo aby média měla o čem psát ? Nebo tím snad někdo chce poukázat , že lidská inteligence ještě není tak dokonalá a že se stále máme čemu učit ?

Pokud jste se dopracovali až sem , na konec tohoto článku , máte zajisté v hlavě ještě více otázek , než jste měli před začátkem čtení . Minimálně si alespoň pomyslíte , jestli se autor tohoto díla nezbláznil . To už záleží pouze na vás , vašich znalostech , fantazii a důvtipu . Třeba jsme opravdu ve vesmíru sami a vy pak budete moci všude říkat , že jste měli pravdu a že to všechno byl jenom  " kec "  . Ale třeba taky ne . Možná , že se jednou naši potomci s někým takovým , jako jsou mimozemšťané , setkají . A pak se bude zase vytahovat ta druhá skupina , která bude říkat , že ten pan Daniken měl přeci jen pravdu .
Budou přátelští , nebo ne ? A budou inteligentnější ? Kdoví . . . Odpověď se zdá být ve hvězdách ! 